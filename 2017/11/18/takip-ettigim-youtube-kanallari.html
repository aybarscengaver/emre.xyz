<p>Sürekli takip ettiğim çok az youtube kanalı var. Genelde youtube önerilerini yada arkadaş önerilerini dikkate alıp videolar izliyorum. Sadece aşağıdaki dört kanalın hiç bir videosunu kaçırmadan izliyorum. Haberi olmayanlar varsa diye paylaşmak istedim.</p>

<h4 id="kurzgesagt--in-a-nutshell">Kurzgesagt – In a Nutshell</h4>

<p>5 milyon abonesi olan küresel bir bilim kanalı. Videoları için çok fazla dilde sürekli çeviriler yapılıyor. Animasyon destekli olarak gündem olan, olmayan bilimsel konularda açıklamalar ve farklı bakış açıları sunmaya çalışıyorlar. Bazı videolarını direk konuyla alakalı kurumların desteğiyle yapıyorlar ancak çok aşırı yanlı içerikleri yok.</p>

<p><a href="https://www.youtube.com/user/Kurzgesagt" title="Kurzgesagt Youtube">https://www.youtube.com/user/Kurzgesagt</a></p>

<h4 id="stolk">Stolk</h4>

<p>740 bin abonesi bulunan Türkiye’nin sayılı komedi-haber kanallarından birisi. Her konuda aşırı ince bir dengede konuşup, hem mesaj verip, hem komedi yapıp, hem başlarına iş açmayan bir kanal.</p>

<p><a href="https://www.youtube.com/channel/UCvUbNqBKY_uHAfgs-xacGdQ" title="Stolk Youtube">https://www.youtube.com/channel/UCvUbNqBKY_uHAfgs-xacGdQ</a></p>

<h4 id="filmler-ve-filimler">Filmler ve Filimler</h4>

<p>266 bin aboneli film öneri - komedi kanalı. Ürettikleri parodi şeklindeki film eleştirileriyle eğlenceli bir kanal. Taha-Fox zaten ilgiyle takip ettiğim bir insan, kalkıp ergen kanallarına laf yetiştirip “Onları izliyonuz ama onlar mal zıhahaha” şeklinde çıkışları olmasa daha güzel olacak ancak napalım, onu da öyle sevdik.</p>

<p><a href="https://www.youtube.com/channel/UCZCUdSjhEFof8_dNn4e9maQ" title="Filmler ve Filimler Youtube">https://www.youtube.com/channel/UCZCUdSjhEFof8_dNn4e9maQ</a></p>

<h4 id="altın-elbiseli-adam">Altın Elbiseli Adam</h4>

<p>Rahmetli motosiklet üstadımız Barkın Bayoğlu tarafından hazırlanan motosiklet kanalı. Motosiklet sevgisi içte olan birşeydir. Bu sevgiyi boşa harcamamayı öğrendiğim insan Barkın Bayoğlu’dur. Eğitim videoları, tanıtım videoları müthiş bilgiler içerir. Kendine özgü anlatış tarzı ile anlattığı herşeyi hatırlamakla mükellef hissettiriyor. Yani sadece izleyip geçmiyorsunuz gerçekten söylediği söze kulak asıyorsunuz. Tüm kanalı tekrar tekrar izliyorum. Mekanı cennet olsun. Öğrettiği herşey için teşekkürler. Onun sayesinde çok fazla motorcu daha iyi motosiklet kullanıyor.</p>

<p><a href="https://www.youtube.com/channel/UCef-j9u0IYllBZ955fCfa9A" title="https://www.youtube.com/channel/UCef-j9u0IYllBZ955fCfa9A">https://www.youtube.com/channel/UCef-j9u0IYllBZ955fCfa9A</a></p>
